5

10

¹5

20

xxm] KAT’ APIETOKPATOTE

ΜΑΡΊὝΡΕΣ.

Μετὰ ταῦτα τοίνυν, ἐπειδὴ Κηφισόδοτος μὲν ἀπηλλάγη
τοῦ στρατηγεῖν, ὑμῖν δ’ οὐκ ἐδόκουν καλῶς ἔχειν οὐδὲ δικαίως
αἱ πρὸς ἐκεῖνον γραφεῖσαι συνθῆκαι, τὸν μὲν Μιλτοκύθην,
τὸν διὰ παντὸς εὔνουν ὑμῖν τοῦ χρόνον, λαβὼν προδοθένθ’
ὑπὸ τοῦ Σμικυθίωνος ὁ χρηστὸς οὗτος Χαρίδημος, οὐκ ὄντος
νομίμου τοῖς Θρᾳξὶν ἀλλήλους ἀποκτιννύναι, γνοὺς ὅτι σωθή-
σεται πρὸς Κερσοβλέπτην ἂν ἀχθῇ, παραδίδωσι Καρδιανοῖς
τοῖς ὑμετέροις ἐχθροῖς. κάκεῖνοι λαβόντες καὶ αὐτὸν καὶ
τὸν υἱόν, ἀναγαγόντες εἰς τὸ πέλαγος ἐν πλοίῳ, τὸν μὲν
υἱὸν ἀπέσφαξαν, ἐκεῖνον δ’ ἐπιδόντα τὸν υἱὸν ἀποσφαττό-
μενον κατεπόντισαν. τῶν δὲ Θρᾳκῶν ἁπάντων χαλεπῶς
ἐνεγκόντων ἐπὶ τούτοις, καὶ συστραφέντων τοῦ τε Βηρισάδου
καὶ τοῦ Ἀμαδόκου, ἰδὼν τὸν καιρὸν τοῦτον Ἀθηνόδωρος,
συμμαχίαι· ποιησάμενος πρὸς τούτους οἶος ἦν πολεμεῖν. ἐν
φόβῳ δὲ καταστάντος τοῦ Κερσοβλέπτου γράφει ὁ Ἀθηνό-
δωρος συνθήκας, καθ’ ἃς ἀναγκάζει τὸν Κερσοβλέπτην ὀμόσαι
πρός θ’ ὑμᾶς καὶ τοὺς βασιλέας εἶναι μὲν τὴν ἀρχὴν κοινὴν
τῆς Θρᾴκης εἷς τρεῖς διῃρημένην, πάντας δ’ ὑμῖν ἀποδοῦναι
την χώραν. ὡς δ’ ἐν ἀρχαιρεσίαις ὑμεῖς Χαβρίαν ἐπὶ τὸν
πόλεμον τοῦτον κατεστήσατε, καὶ τῷ μὲν Ἀθηνοδώρῳ συνέβη
διαφεῖναι τὴν δύναμιν χρήματ’ οὐκ ἔχοντι παρ’ ὑμῶν οὐδ’
ἀφορμὴν τῷ πολέμῳ, τῷ Χαβρίᾳ δὲ μίαν ναῦν ἔχοντι μόνην
ἐκπλεῖν, τί ποιεῖ πάλιν οὗτος ὁ Χαρίδημος; ἃς μὲν ὤμοσε
πρὸς τὸν Ἀθηνόδωρον συνθήκας ἔξαρνος γίγνεται καὶ τὸν
Κερσοβλέπτην ἀρνεῖσθαι πείθει, γράφει δ’ ἑτέρας πρὸς τὸν
Χαβρίαν ἔτι τῶν πρὸς Κηφισόδοτον δεινοτέρας· οὐκ ἔχων δ’
ἐκεῖνος, οἶμαι, δύναμιν στέργειν ἠναγκάζετο τούτοις. ἀκού-

11 τὸν υἱὸν secl. Blass 15 πρὸς τούτους om. S': τούτοις F
οἶος Sl A ΥΟ : οἶός τ’ vulg., cf. iv 9 16 ὁ om. A: ὁ Ἀθηνόδωρος
secl. Benseler 17 καθ’ ἃς om. 8¹, add. eadem: ἐν αἶς Α F γρ.
18 ἡμᾶς S Y Ο F πρὸς τοὺς Α Υ Ο 19 τοὺς ante τρεῖς add.
Blass 23 ἀφορμὴν οὐδεμίαν F 24 πάλιν post ποιεῖ A:
ante ποιεῖ S vulg. ὁ Χαρίδημος secl. Herwerden 26 τὸν

om. A

[676]

169

[677]

170

171

