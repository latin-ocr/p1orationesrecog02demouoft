[550]

ιφ

ΙΙΟ

[551]

111

112

ΔΗΜΟΣΘΕΝΟΥΣ [xxx

ἀκούητε, τοῦθ’ ὑποθέντες ἀκούετε τῇ γνώμῃ, τί ἄν, εἴ τις
ἔπασχε ταῦθ’ ὑμῶν, ἐποίει, καὶ τίν’ ἀν εἶχεν ὀργὴν ὑπὲρ αὑτοῦ
πρὸς τὸν ποιοῦντα. ἐγὼ γὰρ ἐνηνοχὼς χαλεπῶς ἐφ’ οῖς περὶ
τὴν λῃτουργίαν ὑλιόρίσθην, ἔτι πολλῷ χαλεπώτερον, ὦ ἄνδρες
Ἀθηναῖοι, τούτοις τοῖς μετὰ ταῦτ’ ἐνήνοχα καὶ μᾶλλον ἠγα- 5
νάκτηκα. τί γὰρ ὡς ἀληθῶς πέρας ἂν φήσειέ τις εἶναι
κακίας καὶ τίν’ ὑπερβολὴν ἀναιδείας καὶ ὠμότητος καὶ
ὕβρεως, ἄνθρωπος εἰ ποιήσας δεινὰ νὴ Δία καὶ πόλλ’ ἀδί-
κως τινά, ἀντὶ τοῦ ταῦτ’ ἀναλαμβάνειν καὶ μεταγιγνώσκειν,
πολλῷ δεινότερ’ ὕστερον ἄλλα προσεξεργάζοιτο, καὶ χρῷτο 10
τῷ πλουτεῖν μὴ ἐπὶ ταῦτ’ ἐν οῖς μηδένα βλάπτων αὐτὸς
ἄμεινόν τι τῶν ἰδίων θήσεται, ἀλλ’ ἐπὶ τάναντία, ἐν οἷς
ἀδίκως ἐκβάλλων τινὰ καὶ προπηλακίσας αὑτὸν εὐδαιμονιεῖ
τῆς περιουσίας; ταῦτα τοίνυν, ὦ ἄνδρες Ἀθηναῖοι, πάντα
τούτῳ πέπρακται κατ’ ἐμοῦ. καὶ γαρ αἰτίαν ἐπήγαγέ μοι 15
φόνου ψευδῆ καὶ οὐδὲν ἐμοὶ προσήκουσαν, ὡς τὸ πρᾶγμ’
αὕτ’ ἐδήλωσεν, καὶ γραφὴν λιποταξίου μ’ ἐγράψατο τρεῖς
αὐτὸς τάξεις λελοιπώς, καὶ τῶν ἐν Εὐβοίᾳ πραγμάτων
(τουτὶ γὰρ αὖ μικροῦ παρῆλθέ μ’ εἰπεῖν), ὃ. Πλούταρχος ὁ
τούτου ξένος καὶ φίλος διεπράξατο, ὡς ἐγὼ αἴτιός εἶμι, 20
κατεσκεύαζε πρὸ τοῦ τὸ πρᾶγμα γενέσθαι πῖισιν φανερὸν διὰ
Πλουτάρχου γεγονός. καὶ τελευτῶν βουλεύειν μου λαχόντος
δοκιμαζομένου κατηγόρει, καὶ τὸ πρᾶγμ’ εἷς ὑπέρδεινόν μοι
περιέστη· ἀντὶ γὰρ τοῦ δίκην ὑπὲρ ὧν ἐπεπόνθειν λαβεῖν,
δοῦναι πραγμάτων ὧν οὐδὲν ἐμοὶ προσῆκεν ἐκινδύνευον. καὶ 25
ταῦτα πάσχων ἐγὼ καὶ τοῦτον τὸν τρόπον ὃν διεξέρχομαι νυνὶ
πρὸς ὑμᾶς ἐλαυνόμενος, οὐκ ὢν οὔτε τῶν ἐρημοτάτων οὕτε
τῶν ἀπόρων κομιδῇ, οὐκ ἔχω, ὦ ἄνδρες Ἀθηναῖοι, τί χρὴ
ποιῆσαι. εἰ γὰρ εἰπεῖν τι καὶ περὶ τούτων ἤδη δεῖ, οὐ

Ι ἀκούητε F: ἆκούητέ μου A: ἀκούσητε S al. 13 ἐκβάλλων
S: ἐκβαλών cett.. cf. ξ 115 24 ὑπὲρ om AF: add. SYOP

25 δίκην ante ἐκινδύνευον add. S Y O P: om. A F 26 ὃν διεξέρχομαι
τρόπον Blass cum Aristid.

