 

 

 

 

 

10

¹5

20

xxw] ΚΑΤΑ ΤΙΜΟΚΡΑΤΟΥΣ

ἀκούοντες ἐμοῦ μαθήσεσθε, ἓν δ’, ὃ μέγιστον ἔχω καὶ προ-
χειρότατον πρὸς ὑμᾶς εἰπεῖν, οὐκ ἀποτρέψομαι. τὴν γὰρ 2
ὑμετέραν ψῆφον, ἣν ὀμωμοκότες περὶ πάντων φέρετε, λύει
καὶ ποιεῖ τοῦ μηδενὸς ἀξίαν ὁ τουτουὶ νόμος, οὐχ ἵνα κοινῇ
τι τὴν πόλιν ὠφελήσῃ (πῶς γάρ; ὅς γε, ἃ δοκεῖ συνέχειν
τὴν πολιτείαν, τὰ δικαστήρια, ταῦτ’ ἄκυρα ποιεῖ τῶν προστιμη-
μάτων τῶν ἐπὶ τοῖς ἀδικήμασιν ἐκ τῶν νόμων ὡρισμένων),
ἀλλ’ ἵνα τῶν πολὺν χρόνον ὑμᾶς τινες ἐκκεκαρπωμένων καὶ,
πολλὰ τῶν ὑμετέρων διηρπακότων μηδ’ ἃ κλέπτοντες φανε-
ρῶς ἐλήφθησαν καταθῶσιν. καὶ τοσούτῳ ῥᾷόν ἐστ’ ἰδίᾳ 3
τινὰς θεραπεύειν ἢ τῶν ὑμετέρων δικαίων προίστασθαι,
ὥσθ’ οὗτος μὲν ἔχει παρ’ ἐκείνων ἀργύριον καὶ οὐ πρότερον

τοῦτον εἰσήνεγκε ὑπὲρ αὐτῶν τὸν νόμον, ἐμοὶ δ’ ἐν χιλίαις [701]

ὑπὲρ ὑμῶν ὁ κίνδυνος· τοσοῦτ’ ἀπέχω τοῦ λαβεῖν τι παρ’
ὑμῶν. εἰώθασιν μὲν οὖν οἱ πολλοὶ τῶν πράττειν τι προαι- 4
ρουμένων τῶν κοινῶν λέγειν ὡς ταῦθ’ ὑμῖν σπουδαιότατ’
ἐστὶν καὶ μάλιστ’ ἄξιον προσέχειν τούτοις, ὑπὲρ ὧν ἂν αὐτοὶ
τυγχάνωσι ποιούμενοι τοὺς λόγους. ἐγὼ δ’, εἴπερ τινὶ τοῦτο
καὶ ἄλλῳ προσηκόντως εἴρηται, νομίζω κάμοὶ νῦν ἁρμόττειν
εἰπεῖν. τῶν γὰρ ὄντων ἀγαθῶν τῇ πόλει καὶ τοῦ ὃημοκρα- 5
τουμένην καὶ ἐλευθέραν εἶναι ὡς ἄλλο τι τῶν νόμων αἰτιώ-
τερόν ἐστιν, οὐδ’ ἂν ἕν’ εἰπεῖν οἶμαι. περὶ τοίνυν αὐτοῦ
τούτου νῦν ὑμῖν ἐστιν, πότερον δεῖ τοὺς μὲν ἄλλους νόμους,
οὓς ἐπὶ τοῖς ἀδικοῦσι τὴν πόλιν ὑμεῖς ἀνεγράψατε, ἀκύρους
εἶναι, τόνδε δὲ κύριον, ἦ τούναντίον τοῦτον μὲν λῦσαι, κατὰ
χώραν δὲ μένειν τοὺς ἄλλους ἐᾶν. τὸ μὲν οὖν πρᾶγμα
περὶ οὗ δεῖ νῦν ὑμᾶς γνῶναι, ὡς ἐν κεφαλαίῳ τις ἂν εἴποι,
τοῦτ’ ἐστίν.

2 ἀποτρέψομαι] ἀποκρύψομαι S γρ., cf. §§ 104, 200. Fort. post
προχειρότατον, non post εἰπεῖν. distinguendum 7 prius τῶν add.
L¹ S corr. : orn. cett. 10 ἐλήφθησαν] ἠλέγχθησαν Bekk. Anecd.
p. 149, 19 11 δικαίως S L ¹3 δ’ ἐν] δὲ SL FYOl 17 post
τούτοις add. τὸν νοῦν FL corn: om. cett. 18 τοῦτο τινὶ Α

19 κάμοὶ νομίζω Α 22 εἰπεῖν οἶμαι] εἰπεῖν ἔχειν οἴομαι S γρ.
23 ἐστιν] ἐστι σκεπτέον F L corr. 24 ὑμεῖς om. A

[7002

