[582]

211

213

ΔΗΜΟΣΘΕΝΟΥΣ [xxx

ἐστίν, ὃ. τούτους οὐδεὶς κωλύει κεκτῆσθαι· μὴ τοίνυν μηδ’
οὗτοι τὴν ἄδειαν, ἣν ἡμῖν κοινὴν οὐσίαν οἱ νόμοι παρέχουσι,
κωλυόντων κεκτῆσθαι. οὐδὲν δεινὸν οὐδ’ ε’λεινδν Μειδίας
πείσεται, ἂν ἴσα κτήσηται τοῖς πολλοῖς ὑμῶν, οὓς νῦν ὑβρίζει
καὶ πτωχοὺς ἀποκαλεῖ, ἃ δὲ νῦν περιόντ’ αὐτὸν ὑβρίζειν 5
ἐπαίρει, περιαιρεθῇ. οὐδ’ οὗτοι δήπου ταῦθ’ ὑμῶν εἰσι
δίκαιοι δεῖσθαι, “μὴ κατὰ τοὺς νόμους δικάσητ’, ἄνδρες
δικασταί· μὴ βοηθήσητε τῷ πεπονθότι δεινά· μὴ εὐορκεῖτε·
ἡμῖν δότε τὴν χάριν ταύτην.’ ταῦτα γάρ, ἄν τι δέωνται
περὶ τούτου, δεήσονται, κᾶν μὴ ταῦτα λέγωσι τὰ ῥήματα. 10
ἀλλ’ εἴπερ εἰσὶ φίλοι καὶ δεινὸν εἰ μὴ πλουτήσει Μειδίας
ἡγοῦνται, εἶσὶ μὲν εἰς τὰ μάλιστ’ αὐτοὶ πλούσιοι, καὶ καλῶς
ποιοῦσι, χρήματα δ’ αὐτῷ παρ’ ἑαυτῶν δόντων, ἵν’ ὑμεῖς μὲν
ἐφ’ οῖς εἰσήλθετ’ ὀμωμοκότες δικαίως ψηφίσησθε, οὗτοι δὲ
παρ’ αὐτῶν τὰς χάριτας, μη μετὰ τῆς ὑμετέρας αἰσχύνης, 15
ποιῶνται. εἰ δ’ οὗτοι χρήματ’ ἔχοντες μὴ πρόοιντ’ ἄν, πῶς
ὑμῖν καλὸν τὸν ὅρκον προέσθαι;

Πλούσιοι πολλοὶ συνεστηκότες, ὦ ἄνδρες Ἀθηναῖοι, τὸ
δοκεῖν τινες εῖναι δι’ εὐπορίαν προσειληφότες, ὑμῶν παρίασι
δεησόμενοι. τούτων μηδενί μ’, ὦ ἄνδρες Ἀθηναῖοι, προῆσθε, 20
ἀλλ’ ὥσπερ ἕκαστος τούτων ὑπὲρ τῶν ἰδίᾳ συμφερόντων καὶ
ὑπὲρ τούτου σπουδάσεται, οὕτως ὑμεῖς ὑπὲρ ὑμῶν αὐτῶν
καὶ τῶν νόμων καὶ ἐμοῦ τοῦ ἐφ’ ὑμᾶς καταπεφευγότος
σπουδάσατε, καὶ τηρήσατε τὴν γνώμην ταύτην ἐφ’ ἧς νῦν
ἐστέ. καὶ γὰρ εἰ μέν, ὦ ἄνδρες Ἀθηναῖοι, τόθ’ ὅτ’ ἦν ἡ 25
προβολή, τὰ πεπραγμέν’ ὁ δῆμος ἀκούσας ἀπεχειροτόνησε
Μειδίου, οὐκ ἂν ὁμοίως ἦν δεινόν· καὶ γὰρ μὴ γεγενῆσθαι,
καὶ μὴ περὶ τὴν ἑορτὴν ἀδικήματα ταῦτ’ εῖναι, καὶ πόλλ’ ἂν
εἶχέ τις αὑτὸν παραμυθήσασθαι. νῦν δὲ τοῦτο καὶ πάντων
ἄν μοι δεινότατον συμβαίη, εἰ παρ’ αὐτὰ τάδικήμαθ’ οὕτως 30

1—3 verba μὴ τοίνυν . . . κεκτῆσθαι obelis notata in F 5 περιόντ’

SA12 περιϊόντ’ vulg. 7 ὦ ante ἄνδρες add. vulg. ε om. 50 P
8 alterum μὴ] μηδ’ S F Y O P 27 (ὕβριν) μὴ γεγενῆσθαι Herwerden,
praeeunte Reiskio, cs. ξ 216 30 μὲν post αὐτὰ add. vulg. z orn.

SAYOP

