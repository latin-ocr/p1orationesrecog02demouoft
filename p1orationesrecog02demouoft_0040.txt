[πῆ

κι
υ)

[mm

AHMOE&ENOTE &x

καλόν, ζῶντα μὲν αὐτὸν οὕτω τιμᾶν ὥστε τοσούτων ὅσων
ἀκηκόατ’ ἀξιοῦν, ἐπειδὴ δὲ τετελεύτηκεν, [μηδεμίαν ποιησα-
μένους τούτων μνείαν] ἀφελέσθαι τι τῶν δοθέντων τότε.
πολλὰ μὲν γάρ ἐστιν, ὦ ἄνδρες Ἀθηναῖοι, τῶν ὑπ’ ἐκείνου
πραχθέντων ἄξι’ ἐπαίνου, δι’ ἃ πάντα προσήκει μὴ λύειν τὰς 5
ἐπὶ τούτοις δοθείσας δωρειάς, κάλλιστον δὲ πάντων ἡ τῶν
τειχῶν ἀνάστασις. γνοίη δ’ ἄν τις εἰ παραθείη πῶς Θεμι·
στοκλῆς, ὁ τῶν καθ’ ἑαυτὸν ἁπάντων ἀνδρῶν ἐνδοξότατος,
ταύτὸ τοῦτ’ ἐποίησεν. λέγεται τοίνυν ἐκεῖνος, τειχίζειν
εἰπὼν τοῖς πολίταις, κᾶν ἀφικνῆταί τις ἐκ Λακεδαίμονος, 10
κατέχειν κελεύσας, οἴχεσθαι πρεσβεύων αὐτὸς ὡς τοὺς Λακε-
δαιμονίους, λόγων δὲ γιγνομένων ἐκεῖ καί τινων ἀπαγγελ-
λόντων ὡς Ἀθηναῖοι τειχίζουσιν, ἀρνεῖσθαι καὶ πρέσβεις

δ’

πέμπειν σκεψομένους κελεύειν, ἐπειδὴ 0 οὐχ ἧκον οὗτοι,
πέμπειν ἑτέρους παραινεῖν. καὶ πάντες ἴσως ἀκηκόαθ’ ὃν 15
τρόπον ἐξαπατῆσαι λέγεται. φημὶ τοίνυν ἐγώ (καὶ πρὸς
Διός, ἄνδρες Ἀθηναῖοι, μηδεὶς φθόνῳ τὸ μέλλον ἀκούσῃ,
ἀλλ’ ἂν ἀληθὲς ᾗ σκοπείτω), ὅσῳ τὸ φανερῶς τοῦ λάθρᾳ
κρεῖττον, καὶ τὸ νικῶντας τοῦ παρακρουσαμένους πράττειν
ὁτιοῦν ἐντιμότερον, τοσούτῳ κάλλιον Κόνωνα τὰ τείχη στῆσαι 20
Θεμιστοκλέους· ὁ μὲν γῖιρ λαθών, ὁ· δὲ νικήσας τοὺς κωλύ-
σοντας αὔτ’ ἐποίησεν. οὐ τοίνυν ἄξιον τὸν τοιοῦτον ὑφ’
ὑμῶν ἀδικηθῆναι, οὐδ’ ἔλαττον σχεῖν τῶν ῥητόρων τῶν
διδαξόντων ὡς ἀφελέσθαι τι χρη τῶν ἐκείνῳ δοθέντων.

Εἶεν. ἀλλὰ νὴ Δία τὸν παῖδα τὸν Χαβρίου περιίδωμεν 25
ἀφαιρεθέντα τὴν ἀτέλειαν, ἣν ὁ πατὴρ αὐτῷ δικαίως παρ’

2 ἐτελεύτησε Α F 2-3, verba μηδεμίαν . . . μνείαν secl. Dobree
ut illata ex ξ 46: τούτων secl. Blass 11 κελεύσας secl. Cobet
14 τοὺς ante σκεψομένους add. AF: om. SLYO 16 Λακεδαι-
μονίους post λέγεται add. L vulg : om. SA Hermog. Rh. Gr. iii 171,
Apsines Rh. Gr. ix 520 17 ὦ ante ἄνδρες add Ι, vulg. ε om. SO
τὸ μέλλον (ῥηθήσεσθαι) Cobet 19 τοῦ] ἢ Isidorus Ep. v 465,
recepit Blass secluso τὸ 22 αὖτ’ S Y O t ταῦτ’ Α et Isid. l. c.:
ταύτὸ τοῦτ’ LF, cf. ξ 153 23 σχεῖν] ἔχειν Α 24 post

διδαξόντων add. ἡμᾶς F: ὑμᾶς al. : om. S AO Ρ 25 τὸν Χαβρίου
L Λ Y O P: τοῦ Χαβρίου S F

