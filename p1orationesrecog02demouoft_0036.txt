[474]

57

59

ww]

ΔΗΜΟΣΘΕΝΟΎΣ hx

γάρ τινες τῶν εὑρημένων ταῦτ’ ἦσαν· τουτὶ γὰρ παρὰ πάντ’
ἔσται τὸν λόγον αὐτοῖς. ἔπειτ’ ἐκεῖν’ ἀγνοεῖν φήσομεν, ὅτι
τὴν ἀξίαν, ὅταν διδῶμεν, δεῖ σκοπεῖν, οὐ μετὰ ταῦθ’ ὕστερον
χρόνῳ παμπληθεῖ; τὸ μὲν γὰρ ἐξ ἀρχῆς τι μὴ δοῦναι γνώμῃ
χρησαμένων ἔργον ἀνθρώπων ἐστί· τὸ δὲ τοὺς ἔχοντας 5
ἀφαιρεῖσθαι φθονούντων, τοῦτο δ’ οὐ δεῖ δοκεῖν ὑμᾶς πεπον-
θέναι. καὶ μὴν οὐδ’ ἐκεῖν’ ὀκνήσω περὶ τῆς ἀξίας αὐτῆς πρὸς
ὑμᾶς εἰπεῖν. ἐγὼ γαρ οὐ τόν αὐτὸν τρόπον νομίζω πόλει
τὸν ἄξιον ἐξεταστέον εῖναι καὶ ἰδιώτῃ· οὐδὲ γὰρ περὶ τῶν
αὐτῶν ἡ σκέψις. ἰδίᾳ μὲν γὰρ ἕκαστος ἡμῶν σκοπεῖ τίς 10
ἄξιός ἐστιν ἑκάστου κηδεστὴς ἢ τῶν τοιούτων τι γίγνεσθαι,
ταῦτα δὲ καὶ νόμοις τισὶ καὶ δόξαις διώρισται· κοινῇ δ’ ὴ
πόλις καὶ ὁ δῆμος, ὅστις ἂν αὐτὸν εὖ ποιῇ καὶ σιιίζῃ, τοῦτο
δ’ οὐ γένει καὶ δόξῃ κρινόμενον ἴδοι τις ἄν, ἀλλ’ ἔργῳ. ὅταν
μὲν οὖν εἴ) πάσχειν δέῃ, τὸν βουλόμενον εὖ ποιεῖν ἡμᾶς 15
ἐάσομεν, ἐπειδὰν δὲ πάθωμεν, τότε τὴν ἀξίαν τοῦ ποιήσαντος
σκεψόμεθα; οὐκ ἄρ’ ὀρθῶς βουλευσόμεθα.

Ἀλλὰ νὴ Δί’ οὗτοι μόνοι τοῦτο πείσονται, καὶ περὶ τούτων
μόνων ποιοῦμαι λόγον τοσοῦτον. πολλοῦ γε καὶ δέω. ἀλλὰ
πάντας μὲν οὐδ’ ἂν ἐγχειρήσαιμ’ ἐξετάζειν ὅσοι πεποιηκότες 20
ὑμᾶς εὖ δια τὸν νόμον, εἰ μὴ λυθήσεται, τὰ δοθέντ’ ἀφαιρεθή·
σονται· ἓν δ’ ἦ δύο δείξας ἔτι ψηφίσματ’ ἀπαλλάττομαι τοῦ
περὶ τούτων λέγειν. τοῦτο μὲν τοίνυν Θασίους τοὺς μετ’
Ἐκφάντου πῶς οὐκ ἀδικήσετε, ἐὰν ἀφαιρῆσθε τὴν ἀτέλειαν, οἲ
παραδόντες ὑμῖν Θάσον καὶ τὴν Λακεδαιμονίων φρουρὰν μεθ’ 25
ὅπλων ἐκβαλόντες καὶ Θρασύβουλον εἰσαγαγόντες καὶ παρα-
σχόντες φίλην ὑμῖν τὴν αὑτῶν πατρίδα αἴτιοι τοῦ γενέσθαι
σύμμαχον τὸν περὶ Θρᾴκην τόπον ὑμῖν ἐγένοντο; τοῦτο δ’
Ἀρχέβιον καὶ (Ηρακλείδην, οἳ Βυζάντιον παραδόντες Θρασυ-
βούλῳ κυρίους ὑμᾶς ἐποίησαν τοῦ (Ελλησπόντου, ὥστε τὴν 30
δεκάτην ἀποδόσθαι καὶ χρημάτων εὐπορήσαντας Λακεδαιμο-

¹4 κρινόμενον om. SAYO: add. L al. 16 εὖ πάθωμεν LF

24 ἀφέλησθε F S γρ. 2526 καὶ post Θάσον ct mox post εἰσαγα-
γόντες secl. weil

