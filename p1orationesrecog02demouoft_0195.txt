xxm] KAT‘ ΑΡΙΣΤΟΚΡΑΤΟΎΣ

τουτὶ τῷ μὲν ἡγουμένῳ τῶν Κερσοβλέπτου πραγμάτων
ἀσφάλειαν διδόν, τοῖς δὲ τῶν ἑτέρων βασιλέων στρατηγοῖς
φόβον καὶ δέος μή τιν’ αἰτίαν ἔχωσι παριστάν, τοὺς μὲν
ἀσθενεῖς, τὸν δ’ ἕν’ ὄντ’ ἰσχυρὸν καθίστησιν. ἵνα δὲ μὴ
5 πάνυ θαυμάζητ’ εἰ τὰ παρ’ ὑμῖν ψηφίσματα τηλικαύτην ἔχει
δύναμιν, γεγονὸς καὶ ὃ πάντες ἐπίστασθε πρᾶγμ’ ὑμᾶς ὑπο-
μνήσω. ὅτε Μιλτοκύθης ἀπέστη Κότυος, συχνὸν ἤδη χρόνον
ὄντος τοῦ πολέμου, καὶ ἀπηλλαγμένου μὲν Ἐργοφίλου, μέλ-
λοντος δ’ Αὐτοκλέους ἐκπλεῖν στρατηγοῦ, ἐγράφη τι παρ’
ιο ὑμῖν ψήφισμα τοιοῦτον, δι’ οὗ Μιλτοκύθης μὲν ἀπῆλθε
φοβηθεὶς καὶ νομίσας ὑμᾶς οὐ προσέχειν αὐτῷ, Κότυς δ’
ἐγκρατὴς τοῦ τ’ ὅρους τοῦ ἱεροῦ καὶ τῶν θησαυρῶν ἐγένετο.
καὶ γάρ τοι μετὰ ταῦτ’, ὦ ἄνδρες Ἀθηναῖοι, Αὐτοκλῆς μὲν
ἐκρίνεθ’ ὡς ἀπολωλεκὼς Μιλτοκύθην, οἱ δὲ χρόνοι κατὰ τοῦ
15 τὸ ψήφισμ’ εἰπόντος τῆς γραφῆς ἐξεληλύθεσαν, τὰ δὲ
πράγματ’ ἀπωλώλει τῇ πόλει. εῧ τοίνυν ἴσθ’ ὅτι καὶ νῦν,
εἰ μὴ λύσετε τὸ ψήφισμα τοδί, καὶ τοῖς βασιλεῦσι θαυμαστὴ
γενήσεται δι’ αὔτ’ ἀθυμία καὶ τοῖς στρατηγοῖς αὐτῶν· ὅλως
γὰρ ἡγήσονται παρεῶσθαι μὲν αὐτοί, πρὸς Κερσοβλέπτην
20 δ’ ἀποκλίνειν ὑμᾶς. εἰ δ’ ἐκ τοῦ ταῦτα γνῶναι παραχωρή-
σονται τῆς ἀρχῆς ἐπὶ καιροῦ τινος αὐτοῖς ἐπιθεμένου τοῦ
Κερσοβλέπτου, πάλιν ὁρᾶτε τί συμβήσεται. φέρε γὰρ πρὸς
θεῶν, ἂν ἡμᾶς ἀδικῇ Κερσοβλέπτης, ὃ μᾶλλον ἐλπὶς ἢ μὴ
δυνηθέντα ποιῆσαι, οὐκ ἐπ’ ἐκείνους ἴμεν καὶ δι’ ἐκείνων
25 ἀσθενῆ ποιεῖν αὐτὸν ζητήσομεν; ἂν οὖν ε’ίπωσ’ ἡμῖν ὅτι
‘ ὑμεῖς, ὦ ἄνδρες Ἀθηναῖοι, οὐ μόνον ἡμῖν ἀδικουμένοις οὐκ
ἐβοηθήσατε, ἀλλὰ καὶ φόβον, ἂν ὑπὲρ ἡμῶν αὐτῶν ἀμυ-

13 καὶ ’γάρ τοι om. Α 19 παρεῶσθαι S γρ. t παρεωρᾶσθαι cett„
cf. ii 18 23 ἐλπὶς αὐτὸν Α 24 δυνηθέντα codd. : δυνηθέντ’
ἂν Cobet, sed cf. i 14, iv 2, ix 5 25 πάλιν ἀσθενῆ Α F ζητήσομεν
S FY O: ἐπιχειρήσομεν Α ὅτι S F Y Ο t πρὸς ταῦτα ἐκεῖνοι
Α 26 ὑμεῖς δὲ Α F 27 seqq. φόβον . . . παρεστήσατε S al. z
Φόβον ἀνυπέρβλητον καὶ θαυμαστόν7 ἂν . . . ἀμυνώμεθα, παρεστήσατε S
γρ. : φόβον ἀνυπέρβλητον καὶ θαυμαστὸν παρεστήσατε, ἂν . . . ἀμυνώμεθα
,ἒς idem quod A omisso ἂν . . . ἀμυνώμεθα ΥΟ 27 ὑμῶν

12*

[654]

104

[655]

¹05

106

