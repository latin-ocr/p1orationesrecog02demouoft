 

5

10

20

xxl] ΚΑΤΑ ΜΕΙΔΙΟΎ [519]

ἠχθέσθη, καὶ παρηκολούθησε παρ’ ὅλην τῆν λῃτουργίαν ἐπη-
ρεάζων μοι συνεχῶς καὶ μικρὰ καὶ μείζω. ὅσα μὲν οὖν τοὺς 15
χορευτὰς ἐναντιούμενος ἡμῖν ἀφεθῆναι τῆς στρατείας ἠνώ-
χλησεν, ἢ προβαλλόμενος καὶ κελεύων ἑαυτὸν εἰς Διονύσια
χειροτονεῖν ἐπιμελητήν, ἢ τᾶλλα πάνθ’ ὅσα τοιαῦτα, ἐάσω·

οὐ γὰρ ἀγνοῶ τοῦθ’ ὅτι τῷ μὲν ἐπηρεαζομένῳ τότ’ ἐμοὶ καὶ
ὑβριζομένῳ τὴν αὐτὴν ὀργὴν ἕκαστον τούτων ἤνπερ ἄλλ’
ὁτιοῦν τῶν δεινοτάτων παρίστη, ὑμῖν δὲ τοῖς ἄλλοις, ἔξω
τοῦ πράγματος οὖσιν, οὐκ ἂν ἴσως ἄξια ταῦτα καθ’ αὕτ’
ἀγῶνος φανείη· ἀλλ’ ἃ πάντες ὁμοίως ἀγανακτήσετε, ταῦτ’
ἐρῶ. ἔστι δ’ ὑπερβολὴ τῶν μετὰ ταῦτα, δ. μέλλω λέγειν, 16
καὶ οὐδ’ ἂν ἐπεχείρησ’ ἔγωγε κατηγορεῖν αὐτοῦ νῦν, εἰ μὴ
καὶ τότ’ ἐν τῷ δήμῳ παραχρῆμ’ ἐξήλεγξα. τὴν γὰρ ἐσθῆτα
τὴν ἱεράν (ἱερὰν γὰρ ἔγωγε νομίζω πᾶσαν ὅσην ἄν τις
εἵνεκα τῆς ἑορτῆς παρασκευάσηται, τέως ἂν χρησθῇ) καὶ
τοὺς στεφάνους τοὺς χρυσοῦς, οὓς ἐποιησάμην ἐγὼ κόσμον [520]
τῷ χορῷ, ἐπεβούλευσεν, ὦ ἄνδρες Ἀθηναῖοι, διαφθεῖραί
μοι νύκτωρ ἐλθὼν ἐπὶ τὴν οἰκίαν τὴν τοῦ χρυσοχόου, καὶ
διέφθειρεν, οὐ μέντοι πᾶσάν γε· οὐ γὰρ ἐδυνήθη. καίτοι
τοῦτό γ’ οὐδεὶς πώποτ’ οὐδένα φησὶν ἀκηκοέναι τολμήσαντ’
οὐδὲ ποιήσαντ’ ἐν τῇ πόλει. οὐκ ἀπέχρησε δ’ αὐτῷ τοῦτο, 17
ἀλλὰ καὶ τὸν διδάσκαλον, ὦ ἄνδρες Ἀθηναῖοι, διέφθειρέ
μου τοῦ χοροῦ· καὶ εἰ μὴ Τηλεφάνης ὁ αὐλητὴς ἀνδρῶν
βέλτιστος περὶ ἐμὲ τότ’ ἐγένετο, καὶ τὸ πρᾶγμ’ αἰσθόμενος
τὸν ἄνθρωπον ἀπελάσας αὐτὸς συγκροτεῖν καὶ διδάσκειν
ᾤετο δεῖν τὸν χορόν, οὐδ’ ἂν ἠγωνισάμεθ’, ὦ ἄνδρες Ἀθη-
ναῖοι, ἀλλ’ ἀδίδακτος ἂν εἰσῆλθεν ὁ χορὸς καὶ πράγματ’

'⁶5’ ἱ Α

αἴσχιστ’ ἂν ἐπάθομεν. καὶ ovo ενταυθ’ ἔστη τῆς ὕβρεως,

7 ἄλλ’] ἂν ἄλλ’ Dobree 8 ἔξω S: τοῖς ἔξω (vel τοῖς ἔξωθεν)
cett. 10 ἃ] ἐφ’ οἷς Α πάντες SAYO P: πάντες ἂν al.
ἀγανακτήσετε Α Y O S corr. z ἀγανακτήσαιτε S¹ al. ἀκούσαντες vel
ante vel post ἀγανακτήσετε add. plerique : om. S¹ P 15 παρα-
σκευάσηται Α F ε παρασκευάζηται S Y O 18 μοι Iurinus: μου codd.
19 καίτοι τοῦτό ’γ’ Α t καὶ τοιοῦτον S Y P: καίτοι τοιοῦτον F, cf. ix 15,
xx 117 21 οὐδ’ ἐπινοήσαντ’ Weil

