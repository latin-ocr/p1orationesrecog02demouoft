5

10

20

xxm] KAT’ ΑΡΙΣΤΟΚΡΑΤΟΎΣ

Οὐ τοίνυν ἐκ τούτων πω δῆλόν ἐσθ’, οὕτω σαφῶς δῆλον
ὄν, ὡς οὐδὲν πιστόν ἐσθ’ ὧν ἐκεῖνός φησιν [προσποιεῖται] τῇ
πόλει προσέχειν, ἀλλ’ ἐκ τῶν μετὰ ταῦτα συμβάντων ἔσται
φανερώτερον. τὸν μὲν γὰρ Κότυν, εὖ ποιῶν, ὅντα γ’
ἐχθρὸν ὑμῖν καὶ πονηρὸν ἀποκτίννυσιν ὁ Πύθων, ὁ δὲ
Κερσοβλέπτης ὁ νυνὶ βασιλεύων μειρακύλλιον ἦν καὶ πάντες
οἱ τοῦ Κότυος παῖδες, τῶν δὲ πραγμάτων κύριος διὰ τὴν
παρουσίαν καὶ τὸ δύναμιν ἔχειν ὁ Χαρίδημος ἐγεγόνει,
ἧκε δὲ Κηφισόδοτος στρατηγῶν, πρὸς ὃν αὐτὸς ἔπεμψε τὴν
ἐπιστολὴν ἐκείνην, καὶ αἱ τριήρεις, αἵ, ὅτ’ ἦν ἄδηλα τὰ τῆς
σωτηρίας αὐτῷ, καὶ μὴ συγχωροῦντος Ἀρταβάζου σῴζειν
ἔμελλον αὐτόν. τί δὴ προσῆκεν, ὦ ἄνδρες Ἀθηναῖοι, τὸν ὡς
ἀληθῶς ἁπλοῦν καὶ φίλον, παρόντος μὲν στρατηγοῦ οὐχ ὧν
ἐκεῖνος ἔφησεν ἂν αὑτῷ φθονεῖν οὐδενός, ἀλλ’ ὃν αὐτὸς
ἑαυτοῦ φίλον προείλετο τῶν παρ’ ὑμῖν, καὶ πρὸς ὃν τὴν
ἐπιστολὴν ἐπεπόμφει, τετελευτηκότος δὲ Κότυος, κύριον δ’
ὄντα τῶν πραγμάτων; οὐκ ἀποδοῦναι μὲν τὴν χώραν εὐθέως
ὑμῖν, κοινῇ δὲ μεθ’ ὑμῶν καθιστάναι τὸν βασιλέα τῆς Θρᾴκης,
δηλῶσαι δ’ ὡς εἶχεν εὐνοϊκῶς ὑμῖν, καιροῦ τοιούτου λαβό-
μενον; ἔγωγ’ ἂν φαίην. ἆρ’ οῦν ἐποίησέ τι τούτων; πολλοῦ
γε δεῖ. ἀλλὰ τὸν μὲν ἅπαντα χρόνον μῆνας ἑπτὰ διήγαγεν
ἡμᾶς πολεμῶν, ἐκ προφανοῦς ἐχθρὸς ὢν καὶ οὐδὲ λόγον
φιλάνθρωπον διδούς. καὶ κατ’ ἀρχὰς μὲν ἡμῶν δέκα ναυσὶ
μόναις εἰς Πέρινθον ὁρμισαμένων, ἀκηκοότων ὅτι πλησίον
ἐστὶν ἐκεῖνος, ὅπως συμμείξαιμεν αὐτῷ καὶ περὶ τούτων εἰς
λόγους ἔλθοιμεν, ἀριστοποιουμένους φυλάξας τοὺς στρα-
τιώτας ἐπεχείρησε μὲν ἡμῶν τὰ σκάφη λαβεῖν, πολλοὺς δ’
ἀπέκτεινε τῶν ναυτῶν, κατήραξε δ’ εἰς τὴν θάλατταν ἅπαντας,

2 φησιν S F: φησιν ἢ Α Y O ε φησι καὶ al. προσποιεῖται secl.
Herwerden 3 ἀλλ’ S: ἀλλὰ καὶ cett. 5 ἡμῖν SYO
6 νῦν Α 13 ποιῆσαι post φίλον add. vulg. : om. S FY O 14 ἃν
post ἔφησεν add. A marg. Lambini z om. S vulg. φθονεῖν αὐτῶ (sic)
ante ἔφησεν ἂν Α 16 τοῦ Κότυος Α F 21 καὶ δεῖ Α F ἄλλον
ἅπαντα Α 22 ἡμᾶς S vulg.‚ cf. xviii 89: ἡμῖν A: πρὸς ἡμᾶς
Cobet 27 ἐνεχείρησε Α

[674]
163

164
[675]

165

