10

15

20

25

xxvt] KAT‘ ΑΡΙΣΤΟΓΕΙΤΟΝΟΣ Β

ὄνειδός ἐστιν, ἄνδρες δικασταί, τῇ πόλει γιγνόμεν’ ἐπὶ τοῦ
βήματος, καὶ διὰ τὰς τούτων ἀπονοίας ἐπονείδιστον ἤδη τὸ
πολιτεύεσθαι παρὰ τοῖς ἐπιεικέσιν ὑμῶν ἐστιν. εἰ δ’ οὖν
τινι τοῦθ’ ὑμῶν ἐν ἡδονῇ συμβέβηκεν, οὐκ ἀπορήσετε τῶν
τοιαῦτα ποιησόντων, ἐπεὶ καὶ νῦν μεστὸν τὸ βῆμ’ ἐστίν.
οὐ γὰρ ἐπιτιμᾶν τοῖς συμβεβουλευμένοις χαλεπόν, ἀλλὰ
συμβουλεῦσαι καὶ πεῖσαί τι τῶν δεόντων ὑμᾶς ψηφίσασθαι.
πρὸς δὲ τούτοις, εἰ μὲν μὴ καὶ πρότερον τοῖς αὐτοῖς τούτοις
χρώμενος λόγοις ἐξηπάτησεν ὑμᾶς, ὅτ’ ἠγωνίσατο τὴν προ-
τέραν ἔνδειξιν, ῆν μὲν οὐδ’ οὕτω δίκαιον παρὰ τοὺς ὑπάρχοντας
νόμους τι συγχωρεῖν (οὐ δεῖ γὰρ παρανομεῖν δόντας τισὶ τοὺς
ἄλλους κατὰ τοὺς νόμους ἀξιοῦν πράττειν), οὐ μὴν ἀλλ’ ἴσως
γ’ εὐλογώτερον ἤν τὸ πιστεῦσαι καὶ καταχαρίσασθαι καὶ
προέσθαι τι τῶν τοιούτων. ἐπειδὴ δὲ τότ’ ἀφέντες ἐπὶ ταῖς
ὁμολογουμέναις ἐλπίσιν, μικρὸν ὕστερον τὸν αὐτὸν τοῦτον,
ὡς πράττοντα καὶ λέγοντα μὴ τὰ ἄριστα τῷ δήμῳ, πάλιν
ἐκολάσατε, τίς ὑπολείπεται σκῆψις ὑμῖν ἁρμόττουσα, ἂν νῦν
παρακρουσθῆτε; ὧν μὲν γὰρ ἔργῳ πεῖραν εἰλήφατε, τί δεῖ
τοῖς λόγοις πιστεύειν; ὧν δὲ μηδέπω τὴν δοκιμασίαν ἔχετ’
ἀκριβῆ παρ’ ὑμῖν αὐτοῖς, ἐκ τῶν λεγομένων ἴσως ἀναγκαῖόν
ἐστι κρίνειν. θαυμάζω δ’ ἔγωγε τῶν οὕτως ἐχόντων ὥστε
τὰ μὲν ἴδια τοῖς ἐκ τῶν παρεληλυθότων χρόνων οῧσιν
ἐπιεικέσι, τούτοις παρακατατίθεσθαι, τὰ δ’ ἐν τῇ πολιτείᾳ
κοινὰ τοῖς ὁμολογουμένως ἐξεληλεγμένοις οὖσι φαύλοις ἐπι-
τρέπειν. καὶ κύνα μὲν ἐπὶ ποίμνην ἀγεννῆ καὶ φαῦλον οὐδ’
ἂν εἷς ἐπιστήσειε φυλάττειν· ἐπὶ δὲ τοὺς τὰ κοινὰ πράτ-
τοντας τοὺς τυχόντας ἀνθρώπους φασὶν ἔνιοι φύλακας δεῖν

1 τῇ πόλει ’γιγνόμενα A: γιγνόμενα τῇ πόλει Fl: τὰ γιγνόμενα τῇ
πόλει SYO F corr. 4 τινὶ τοῦθ’ S aL: τινὶ F: ταῦτά τισιν
Α 6 συμβουλευομένοις Α 7 καὶ ante συμβουλεῦσαι (cvp-
βεβουλευσαι S) add. SYO: om. cett. 9 ἠγωνίσατο] ηγωνή-
σατο S: ἠγωνίζετο Α F 10 τὸ παρὰ AF 11 τὸ παρανο-
μεῖν Α 15 ὁμολογουμέναις SAYO: μελλούσαις F, cf. xviii 89
22 παρεληλυθότων vulg. z παρελθότων S: παρελθόντων Α 23—24
παρακατατιθεμένων . . . ἐπιτρεπόντων Α F, cf. x 40, xlv 83 24 ὄμο-
λογουμένοις καὶ F 25 ποίμνιον F

[806 j

20

21

Ν
N

[807]

