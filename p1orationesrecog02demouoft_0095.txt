10

20

25

xxl] ΚΑΤΑ ΜΕΙΔΙΟΎ

οὔθ’ οὗτος ἀπήντα, τῆς δ’ ὥρας ἐγίγνετ’ ὀψέ, κατεδιῄτησεν.
ἤδη δ’ ἑσπέρας οὔσης καὶ σκότους ἔρχεται Μειδίας οὑτοσὶ
πρὸς τὸ τῶν ἀρχόντων οἴκημα, καὶ καταλαμβάνει τοὺς ἄρ-
χοντας ἐξιόντας καὶ τὸν Στράτων’ ἀπιόντ’ ἤδη, τὴν ἔρημον
δεδωκότα, ὡς ἐγὼ τῶν παραγενομένων τινὸς ἐπυνθανόμην.
τὸ μὲν οὖν πρῶτον οἶός τ’ ἦν πείθειν αὐτόν, ἢν κατεδεδιῃ-
τήκει, ταύτην ἀποδεδιῃτημένην ἀποφαίνειν, καὶ τοὺς ἄρ-
χοντας μεταγράφειν, καὶ πεντήκοντα δραχμὰς αὐτοῖς ἐδίδου·
ὡς δ’ ἐδυσχέραινον οὗτοι τὸ πρᾶγμα καὶ οὐδετέρους ἔπειθεν,
ἀπειλήσας καὶ διαλοιδορηθεὶς ἀπελθὼν τί ποιεῖ; καὶ θεά-
σασθε τὴν κακοήθειαν. τὴν μὲν δίαιταν ἀντιλαχὼν οὐκ
ὤμοσεν, ἀλλ’ εἴασε καθ’ αὑτοῦ κυρίαν γενέσθαι, καὶ ἀνώ-
μοτος ἀπηνέχθη· βουλόμενος δὲ τὸ μέλλον λαθεῖν, φυλάξας
τὴν τελευταίαν ἡμέραν τῶν διαιτητῶν, τὴν τοῦ θαργηλιῶνος
ἦ τοῦ σκιροφοριῶνος γιγνομένην, εἰς ἣν ὁ μὲν ἦλθε τῶν
διαιτητῶν, ὁ δ’ οὐκ ἦλθε, πείσας τὸν πρυτανεύοντα δοῦναι
τὴν ψῆφον παρὰ πάντας τοὺς νόμους, κλητῆρ’ οὐδ’ ὁντινοῦν
ἐπιγραψάμενος, κατηγορῶν ἔρημον, οὐδενὸς παρόντος, ἐκ·
βάλλει καὶ ἀτιμοῖ τὸν διαιτητήν· καὶ νῦν εἷς Ἀθηναίων,
ὅτι Μειδίας ἔρημον ὦφλε δίκην, ἁπάντων ἀπεστέρηται τῶν
ἐν τῇ πόλει καὶ καθάπαξ ἄτιμος γέγονεν· καὶ οὔτε λαχεῖν
ἀδικηθέντα οὔτε διαιτητὴν γενέσθαι Μειδία οὔθ’ ὅλως τὴν
αὐτὴν ὁδὸν βαδίζειν, ὡς ἔοικεν, ἔστ’ ἀσφαλές. δεῖ δὴ
τοῦτο τὸ πρᾶγμ’ ὑμᾶς οὑτωσὶ σκέψασθαι, καὶ λογίσασθαι
τί ποτ’ ἔσθ’ ὃ παθὼν Μειδίας οὕτως ὠμὸν τηλικαύτην
ἐπεβούλευσε λαβεῖν τῶν πεπραγμένων παρ’ ἀνδρὸς πολίτου
δίκην, κᾶν μὲν ᾗ τι δεινὸν ὡς ἀληθῶς καὶ ὑπερφυές, συγ-

6 οἷός τ’ ἧν vulg. S corn: οἷος ἦν S¹ 7 ἀποφαίνειν Α O F γρ. Y
corr„ cs. 5 96 ε ἀποφέρειν SY¹ al. 10 καὶ ante θεάσασθε om. Α
11—13 verba τὴν μὲν δίαιταν . . , λαθεῖν obelo notata in S F 14 τῶν
διαιτητῶν codd. z secl. Blass: τῶν διαιτῶν Dobree 14—15 τὴν τοῦ
θαργηλιῶνος. . . γιγνομένην secl. Schaeser z θαργηλιῶνος ἢ τοῦ et γιγνο-
μένην secl. Blass coll. schol. p. 586, 9 ἐφύλαξε τὴν τελευταίαν ἡμέραν

τὴν τοῦ σκιροφοριῶνος 18 κατηγορῶν SA: κατηγόρων vulg.
ἐξ 88-92 verba δεῖ δὴ τοῦτο . . . ἄκυρον ποιεῖ obelo notata in S F

[541]

[542]
85

86

87

88

[543]

