[465]

[466]

ΔΗΜΟΣΘΕΝΟΤΣ [xx

πόλεμον παρασκευῶν ἀφθονίας πάντα τὸν χρόνον ἡ σωτηρία
πάσῃ τῇ πόλει. ὥσθ’ ὅσον ἐνθάδ’ ἀφίετε, ἐκεῖ κομί·
ζεσθε, καὶ δίδοτ’ ἐν τιμῆς μέρει ταῦθ’ ’ἀ καὶ μὴ λαβοῦσιν
ἔστιν ἔχειν τοῖς τοῦ τριηραρχεῖν ἄξια κεκτημένοις. ἀλλὰ
μὴν ὅτι τῶν τριηραρχιῶν οὐδείς ἐστ’ ἀτελής, οἶμαι μὲν ὑμᾶς
εἰδέναι πάντας, ὅμως δὲ καὶ τὸν νόμον ὑμῖν αὐτὸν ἀναγνώ-
σεται. λαβὲ τὸν περὶ τῶν τριηραρχιῶν νόμον καὶ λέγε
τοῦτ’ αὐτό.
ΝΟΜΟΣ.

Ἀτελῆ δὲ μηδένα εἶναι τριηραρχίας πλὴν τῶν ἐννέα ἀρχόντων.

Ὀρᾶθ’ ὡς σαφῶς, ὦ ἄνδρες Ἀθηναῖοι, μηδέν’ εἶναι τριη-
ραρχίας ἀτελῆ διείρηκεν ὁ νόμος πλὴν τῶν ἐννέ’ ἀρχόντων.
οὐκοῦν οἱ μὲν ἐλάττω κεκτημένοι τοῦ τριηραρχίας ἄξι’ ἔχειν
ἐν ταῖς εἰσφοραῖς συντελοῦσιν εἰς τὸν πόλεμον, οἱ δ’ ἐφικνού-
μενοι τοῦ τριηραρχεῖν εἰς ἀμφότερ’ ὑμῖν ὑπάρξουσι χρήσιμοι,
καὶ τριηραρχεῖν καὶ εἰσφέρειν. τίν’ οὖν ῥᾳστώνην τοῖς
πολλοῖς ὁ σός, ὦ Λεπτίνη, ποιεῖ νόμος, εἰ μιᾶςῆ δυοῖν
φυλαῖν ἕνα χορηγὸν καθίστησιν, ὃς ἀνθ’ ἑνὸς ἄλλου τοῦθ’
ἅπαξ ποιήσας ἀπηλλάξεται; ἐγὼ μὲν οὐχ ὁρῶ. τῆς δέ
γ’ αἰσχύνης ὅλην ἀναπίμπλησι τὴν πόλιν καὶ τῆς ἀπι-
στίας. οὔκουν ὅτε πολλῷ μείζονα βλάψει τῶν ὠφελειῶν
ὧν ἔχει, προσήκει λελύσθαι παρὰ τοῖσδ’ αὑτόν; ἔγωγ’ ἂν
φαίην.

’Έτι δ’, ῶ ἄνδρες δικασταί, διὰ τὸ γεγράφθαι ἐν τῷ νόμῳ

διαρρήδην αὐτοῦ ‘ μηδένα μήτε τῶν πολιτῶν μήτε τῶν ἰσο- 3

'x ἱ 1¹1

τελῶν μήτε τῶν ξένων εῖναι ἀτελῆ,’ μὴ διῃρῆσθαι ο οτου
ἀτελῆ, χορηγίας ἥ τινος ἄλλου τέλους, ἀλλ’ ἁπλῶς ‘ ἀτελῆ

2 πάσῃ om. A 8 τοῦτο αὐτό S¹ UA: τοῦτον αὐτοῖς vulg.
11-12 ὁρᾶθ’ . . . ἀρχόντων om. Α 12 διείρηκεν codd„ cs. schol.
p. 473, 10 διαρρήδην §fn-ev: διῄρηκεν L corr. coni. Dobreew ¹3 τριη-
ραρχίας S in ms. L vulg. : λειτουργίας Y O 19 ἀπηλλάξεται Cobet t
ἀπαλλάξεται codd.. cf. xxiv 85, 1 ¹5 26 διῃρῆσθαι L A P: διειρῆσθαι
S FYO 27 ἀτελῆ secl. Blass

10

20

