xxm] KAT' ΑΡΙΣΤΟΚΡΑΤΟὙΣ [650]

γεγραμμένων τοῖς ὡς ἀληθῶς εὐεργέταις τῆς πόλεως, ἵν’
εἰδῆθ’ ὅτι ῥᾴδιόν ἐστι γράφειν τὰ δίκαια, ὅταν αὐτοῦ τις
εἵνεκα τούτου γράφῃ, τοῦ τιμῆσαί τινα καὶ μεταδοῦναι τῶν
ἡμῖν ὑπαρχόντων, καὶ μὴ διὰ τοῦ ταῦτα δοκεῖν ποιεῖν βού-

5 ληται κακουργεῖν καὶ παρακρούεσθαι. λέγε τὰ ψηφίσματα
ταυτί. ἀλλ’ ἵνα μὴ μακρὸν ὑμῖν ἀκούειν ᾗ, ἐξ ἑκάστου τῶν
ψηφισμάτων αὐτὸ τοῦτ’ ἐξείλεκται περὶ οὗ τούτου κατηγορῶ.
λέγε.

ΨΗΦΙΣΜΑΤΑ.

10 ‘Opao' ὅτι πάντες, ὦ ἄνδρες Ἀθηναῖοι, τὸν αὐτὸν τρόπον 89
γεγράφασιν. ‘ ἕστω’ φησὶν ‘ ὑπὲρ αὐτοῦ ἡ αὐτὴ τιμωρία
καθάπερ ἂν τὸν Ἀθηναῖον ἀποκτείνῃ,’ κυρίους μὲν ἐῶντες
τοὺς περὶ τούτων ὑπάρχοντας ὑμῖν νόμους, σεμνοὺς δ’ ἀπο-
φαίνοντες, οἵ γ’ ἐν δωρειᾶς ἐποιήσαντο τάξει τὸ τούτων

15 μεταδοῦναι. ἀλλ’ οὐκ Ἀριστοκράτης, ἀλλὰ προπηλακίζει
μὲν καθ’ ὅσον δύναται τούτους (ὡς γοῦν οὐδενὸς ἀξίων
ἴδιόν τι γράφειν ἐπεχείρησεν), μικρὰν δ’ ἀποφαίνει κάκείνην
τὴν δωρειὰν ᾗ τὴν πολιτείαν δεδώκατε τῷ Χαριδήμῳ.
ὃς γάρ, ὡς ἀγαπώντων τοῦθ’ ὑμῶν καὶ προσοφειλόν-

20 των χάριν αὐτῷ, γέγραφεν καὶ πρὸς φυλάττειν ὑμᾶς ἐκεῖνον,
ὅπως ἀδεῶς ὅ τι ἂν βούληται ποιῇ, πῶς οὐ τοῦθ’ ὃ λέγω
διαπράττεται ;

Οὐκ ἀγνοῶ τοίνυν, ὦ ἄνδρες Ἀθηναῖοι, ὅτι ὡς μὲν οὐ 9ο
παρὰ τοὺς νόμους φανερῶς γέγραφεν τὸ ψήφισμα Ἀριστο-

25 κράτης οὐχ ἕξει δεῖξαι, ’ὀ δὲ δεινότατον πάντων ἐστίν, τὸ [651]
μηδεμίαν κρίσιν ἐν παντὶ ποιῆσαι τῷ ψηφίσματι τοιαύτης
αἰτίας, τοῦθ’ ὑφαιρεῖσθαι πειράσεται. ἐγὼ δὲ περὶ αὐτοῦ
τούτου πολλὰ μὲν λέγειν οὐκ οἶμαι δεῖν, ἐκ δὲ τοῦ ψηφί-

σματος αὐτοῦ δείξω σαφῶς οὐδ’ αὐτὸν τοῦτον ἡγούμενον εἶναι

6 ὑμῖν ante ἀκούειν Α z post ἀκούειν S vulg. 10 ὦ om. S solus
16 ὄντων add. post ἀξίων vulg. : ante ἀξίων Α : om. S solus, cf. xx 47
18 ἐν ante ᾗ add. A Y O F -γρ,, cf. ,8 23 : om. S al. 20 πρὸς

φυλάττειν Dindors: πρός, φυλάττειν F: προσφυλαττειν S (SIne accentu):
προσφυλάττειν al. ε προσέτι φυλάττειν Α 27 δὲ] δὴ F corr.

