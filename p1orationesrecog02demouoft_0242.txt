29

30

31

ΔΗΜΟΣΘΕΝΟΤΣ [Χκιν

γένηται καὶ εἴ τινος ἐνδεῖ πρὸς τὰ Παναθήναια διοικηθῇ, τοὺς
πρυτάνεις τοὺς τῆς Πανδιονίδος καθίσαι νομοθέτας αὔριον, τοὺς
δὲ νομοθέτας εἶναι ’ἕνα καὶ χιλίους ἐκ τῶν ὀμωμοκότων, συννομο-
θετεῖν δὲ καὶ τὴν βουλήν.

Ἐνθυμήθητε ἀναγιγνωσκομένου τοῦ ψηφίσματος ὡς5

τεχνικῶς ὁ γράφων αὐτὸ τὴν διοίκησιν καὶ τὸ τῆς ἑορτῆς
προστησάμενος κατεπεῖγον, ἀνελὼν τὸν ἐκ τῶν νόμων χρόνον,
αὐτὸς ἔγραψεν αὔριον νομοθετεῖν, οὐ μὰ Δί’ οὐχ ἵν’ ὡς κάλ-
λιστα γένοιτό τι τῶν περὶ τὴν ἑορτήν (οὐδὲ γὰρ ἦν ὑπόλοιπον
οὐδ’ ἀδιοίκητον οὐδέν), ἀλλ’ ἵνα μὴ προαισθομένου μηδενὸς
ἀνθρώπων μηδ’ ἀντειπόντος τεθείη καὶ γένοιτο κύριος αὐτοῖς
ὅδ’ ὁ νῦν ἀγωνιζόμενος νόμος. τεκμήριον δέ· καθεζομένων
γὰρ τῶν νομοθετῶν, περὶ μὲν τούτων, τῆς διοικήσεως καὶ τῶν
Παναθηναίων, οὔτε χείρον’ οὔτε βελτίω νόμον οὐδέν’ εἰσή-
νεγκεν οὐδείς, περὶ δ’ ὧν οὔτε τὸ ψήφισμ’ ἐκέλευεν οἵ τε
νόμοι κωλύουσιν, Τιμοκράτης οὑτοσὶ κατὰ πολλὴν ἡσυχίαν
ἐνομοθέτει, κυριώτερον μὲν νομίσας τὸν ἐκ τοῦ ψηφίσματος
ἢ τὸν ἐν τοῖς νόμοις εἰρημένον χρόνον, οὐδ’ ὁτιοῦν δὲ φοβη-
θεὶς εἰ ἁπάντων ὑμῶν ἀγόντων ἱερομηνίαν, καὶ νόμου κειμένου
μήτ’ ἰδίᾳ μήτε κοινῇ μηδὲν ἀλλήλους ἀδικεῖν ἐν τούτῳ τῷ
χρόνῳ, μηδὲ χρηματίζειν ὅ τι ἂν μὴ περὶ τῆς ἑορτῆς ᾗ, αὐτὸς
οὐχ ἕνα τὸν τυχόντα, ἀλλ’ ὅλην ἀδικῶν φανήσεται τὴν
πόλιν. καίτοι πῶς οὐ δεινόν, εἰδότα μὲν τοὺς νόμους, ὧν
ὀλίγῳ πρότερον πάντες ἠκούσατε, κυρίους ὄντας, εἰδότα δ’
οὐκ ἐῶνθ’ ἕτερον νόμον ψήφισμ’ οὐδέν, οὐδ’ ἂν ἔννομον ᾗ,
νόμου κυριώτερον εἶναι, γράψαι καὶ θεῖναι νόμον ὑμῖν κατὰ
ψήφισμα, ὃ καὶ αὐτὸ παρὰ τοὺς νόμους εἰρημένον ᾔδει,· ἢ
πῶς οὐ σχέτλιον τήν μὲν πόλιν [αὐτὴν] ἑκάστῳ ἡμῶν δεδω-

κέναι ἄδειαν τοῧ μή τι παθεῖν ἀηδὲς ἦ δεινὸν ἐντούτῳ τῷ

Ι ἐνδεῖ] προσδεῖ Α 5 Ἐνεθυμήθητε Wolf ἀναγιγνωσκομένου
scel. Weil, sed cf. xlv 32 7 κατεπείγειν Α Y O 12 καθεζομένων
Λ Y: καθιζομένων vulg„ cf. ξ 26 13 μὲν] μὲν δὴ Α Y O τῶν
γεγραμμένων ante τούτων add. vulg. z om. S Ll 28 αὐτὴν secl.

Schacser ἡμῶν ἑκάστῳ Blass

10

15

20

²5

