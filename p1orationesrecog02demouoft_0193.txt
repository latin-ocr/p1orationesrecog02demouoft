5

10

20

25

xxm] KAT’ ΑΡΙΣΤΟΚΡΑΤΟΎΣ

Οὐ τοίνυν οὐδ’ ἐκεῖνό μ’, ὦ ἄνδρες Ἀθηναῖοι, λέληθεν,
ὅτι ἁπλῆν μὲν οὐδὲ δικαίαν οὐδ’ ἡντινοῦν ἀπολογίαν Ἀριστο-
κράτης ἕξει λέγειν, παραγωγὰς δέ τινας τοιαύτας ἐρεῖ, ὡς
ἄρα πολλὰ τοιαῦτ’ ἤδη γέγονε ψηφίσματα πολλοῖς. ἔστι
δ’ οὐδέν, ὦ ἄνδρες Ἀθηναῖοι, τοῦτο σημεῖον τοῦ τοῦτον
ἔννομ’ εἰρηκέναι· πολλαὶ γὰρ προφάσεις εἰσὶν δι’ ἃς πολ-
λάκις ὑμεῖς ἐξηπάτησθε. οἷον εἴ τι τῶν ἑαλωκότων ψηφι-
σμάτων παρ’ ὑμῖν μὴ ἐγράφη, κύριον ἂν δήπουθεν ἦν· καὶ
μὴν παρὰ τοὺς νόμους γ’ ἂν εἴρητο. καὶ εἴ τί γε γραφὲν
ἢ καθυφέντων τῶν κατηγόρων ἢ μὴ δυνηθέντων μηδὲν δι-
δάξαι ἀπέφυγεν, καὶ τοῦτ’ οὐδὲν κωλύει παράνομον εἶναι.
οὐκ ἄρ’ εὐορκοῦσιν οἱ δικάσαντες αὐτό; ναί. πῶς; ἐγὼ
διδάξω. γνώμῃ τῇ δικαιοτάτῃ δικάσειν ὀμωμόκασιν, ἡ δὲ
τῆς γνώμης δόξα ἀφ’ ὧν ἂν ἀκούσωσι παρίσταται· ὅτε τοίνυν
κατὰ ταύτην ἔθεντο τὴν ψῆφον, εὐσεβοῦσιν. πᾶς γὰρ ὁ μήτε
δι’ ἔχθραν μήτε δι’ εὔνοιαν μήτε δι’ ἄλλην ἄδικον πρόφασιν
μηδεμίαν παρ’ ἃ γιγνώσκει θέμενος τὴν ψῆφον εὐσεβεῖ· εἰ γὰρ
ἠγνόησέν τι διδασκόμενος, τοῦ μὴ συνεῖναι δίκην οὐκ ὀφείλει
δοῦναι· ἀλλ’ εἴ τις εἰδὼς ἐκείνους προδέδωκεν ἢ ἐξαπατᾷ,
οὗτός ἐστ’ ἔνοχος τῇ ἀρᾷ. διόπερ καταρᾶται καθ’ ἑκάστην
ἐκκλησίαν ὁ κῆρυξ, οὐκ εἴ τινες ἐξηπατήθησαν, ἀλλ’ εἴ τις
ἐξαπατᾷ λέγων ἢ βουλὴν ἢ δῆμον ἢ τὴν ἡλιαίαν. μὴ δὴ
τοῦθ’ ὑμῖν ἐᾶτε λέγειν, ὡς γέγονεν, ἀλλ’ ὡς ἔστι δίκαιον
γίγνεσθαι, μηδ’ ὡς ἕτεροι δικάσαντες ἐκύρωσαν ἐκεῖνα, ἀλλ’
ὑμᾶς αὐτοὺς ἀξιοῦτε διδάσκειν ὡς δικαιότερ’ ἡμῶν περὶ
τοῦδε λέγουσιν. εἰ δὲ τοῦτο μὴ δυνήσονται, οὐχὶ καλῶς
ἔχειν ὑμῖν ἡγοῦμαι τὴν ἑτέρων ἀπάτην κυριωτέραν ποιή-
σασθαι τῆς ὑμετέρας αὐτῶν γνώμης. ἔτι τοίνυν ἔμοιγε
δοκεῖ καὶ σφόδρ’ ἀναιδὴς ὁ τοιοῦτος εἶναι λόγος, ὡς γέγονεν

3 τινας ante τοιαύτας Α; post τοιαύτας S vulg. 8 ὑμῖν A:
ἡμῖν S FY O 9 ’γε γραφὲν] ’γέγραφεν S (accentum add. corr.) ε
’γραφέν ’γ’ Blass 10 prius ἢ puncto notatum et deletum in S
15 τὴν ψῆφον] τὴν ’γνώμην διὰ λόγου F 19 ἐκεῖνο προῦδωκεν Α
24 γενέσθαι Α F

DEMOSTH„ vox„ 11. 12

[652]

9>

96

97

[653]

99

