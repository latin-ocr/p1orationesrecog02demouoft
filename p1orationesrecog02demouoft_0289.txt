5

10

Ι5

20

xxlv] ΚΑΤΑ ΤΙΜΟΚΡΑΤΟΎΣ

Πολλὰ δ’ ἄν τις ἔχοι λέγειν, εἰ καθ’ ἕκαστον ὧν ἐρεῖ
δεικνύναι βούλοιτο φενακισμοῦ καὶ παρακρούσεως εἵνεκα
ῥηθησόμενα. ἀλλὰ τὰ μὲν πολλὰ παρήσω, κεφάλαιον δ’
ὑμῖν ὃ μνημονεύσετ’ ἐρῶ. σκοπεῖτ’ ἐν ἅπασι τοῖς λόγοις,
ὁπόσους ἂν λέγῃ, εἵ τι δυνήσεται τοιοῦτον εἰπεῖν δι’ οὗ
διδάξει ὡς ἔστι δίκαιον τὸν τιθέντα νόμον ταύτὰ προστάξαι
περὶ τῶν παρεληλυθότων καὶ τέλος ἐσχηκότων καὶ περὶ τῶν
μελλόντων γενήσεσθαι· πάντων γὰρ ὄντων αἰσχρῶν καὶ
δεινῶν τῶν γεγραμμένων ἐν τῷ νόμῳ, τοῦτο δεινότατον καὶ
μάλιστα παράνομον γέγραπται. εἰ δὲ μήθ’ οὗτος μήτ’ ἄλλος
μηδεὶς τοῦτο δυνήσεται δεῖξαι, εἰδέναι χρὴ σαφῶς φενακιζο-
μένους, καὶ λογίζεσθαι πρὸς ὑμᾶς αὐτοὺς ἐκ τίνος ποτ’ ἐπῆλθε
τούτῳ τοιαῦτα νομοθετεῖν. οὗ προῖκ’, ὦ Τιμόκρατες, πόθεν;
οὐδ’ ὀλίγου δεῖ, τοῦτον ἔθηκας τὸν νόμον· οὐδεμίαν γὰρ ἂν
εἰπεῖν ἔχοις ἄλλην πρόφασιν δι’ ἣν τοιοῦτον ἐπήρθης
εἰσενεγκεῖν νόμον, ἦ τὴν σαυτοῦ θεοῖς ἐχθρὰν αἰσχρο-
κέρδειαν· οὔτε γὰρ συγγενὴς οὔτ’ οἰκεῖος οὔτ’ ἀναγκαῖος ἦν
σοι τούτων οὐδείς. οὐδ’ ἐκεῖν’ ἂν ἔχοις εἰπεῖν, ὡς ἐλεήσας
δεινὰ πάσχοντας ἀνθρώπους εἵλου διὰ ταῦτα βοηθεῖν αὐτοῖς·
οὔτε γὰρ τὰ τούτων πολλοστῷ χρόνῳ μόλις ἄκοντας, ἐν τρισὶν
ἐξελεγχθέντας δικαστηρίοις, κατατιθέναι, τοῦθ’ ἡγήσω [τὸ]
δεινὰ πάσχειν εἶναι· ποιεῖν γάρ ἐστι τοῦτό γε δεινά, καὶ
παροξύνειεν μᾶλλον ἄν τινα μισεῖν ἦ προτρέψει’ ἐλεεῖν· οὔτ’
ἄλλως πρᾶος καὶ φιλάνθρωπος σύ τις τῶν ἄλλων διαφόρως
ὢν ἐλεεῖς αὐτούς· οὐ γάρ ἐστι τῆς αὐτῆς ψυχῆς Ἀνδροτίωνα
μὲν καὶ Μελάνωπον καὶ Γλαυκέτην ἐλεεῖν, ἃ κλέψαντες εἶχον

4 ὃ] ὧν F μνηνονεύετε Α 6 τὸν νόμον AY O 7 πρότερον
ante τέλος add. S vulg. z om. A Y 11 καὶ συνιέναι post χρὴ add.
F: om. SAY O 13 τοιαῦτα] ταῦτα F 14 δεῖ S vulg, cf. xvi 16,
xix 184 : δὴ Α Y O 16 ἢ] ἀλλὰ Α Y O θεοῖς. . . αἰσχροκέρδειαν]

θεοισεχθρίαν Cobet coll. xxii 59 17 συγγενὴς οὔτ’ οἰκεῖος S:
οἰκεῖος οὔτε συγγενὴς Α F Y O ε συγγενὴς Schol- p. 799, 203 800, 25,
Blass coll. ξ 67, xix 290 οὐδ’ ἀναγκαῖος Blass 18 οὔτ’
S Y F 20 τὸ ante τὰ add. vulg.: om. S A Y 21 κατα-
θεῖναι Α Y O τὸ secl. Cobet 24 διαφόρως Lambinus : διάφορος
codd. : διαφερόντως Cobet διάφορος ὥστε ε’λεειν αὐτους S γρ.

DEMOSTH.‚ VOL. 11. 18

[760]

194

[76¹]

Ῑ95

196

Ι97

