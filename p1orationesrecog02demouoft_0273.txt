10

20

xxlv] ΚΑΤΑ ΤΙΜΟΚΡΑΤΟΎΣ

σῖτον ἀδικεῖν δόξαντες, καὶ ἄλλοι πολλοί, ὦ ἄνδρες δικασταί,
πάντες βελτίους Ἀνδροτίωνος ὄντες. εἶτα τούτοις μὲν ἔδει
κυρίους τοὺς πάλαι κειμένους νόμους εἶναι, καὶ δεδωκέναι
δίκην αὐτοὺς κατὰ τοὺς ὑπάρχοντας νόμους· δι’ Ἀνδροτίωνα
δὲ καὶ Γλαυκέτην καὶ Μελάνωπον καινὸν δεῖ γενέσθαι νόμον,
διὰ τοὺς ἑαλωκότας καὶ ψήφῳ κεκριμένους κατὰ τοὺς πάλαι
κειμένους νόμους καὶ δόξαντας ἔχειν ἱερὰ χρήματα καὶ ὅσια;
εἶτ’ οὐ καταγέλαστος δόξει ἡ πόλις εἶναι, εἰ τοῖς ἱεροσύλοις,
ὅπως σωθήσονται, νόμον φανεῖται τιθεμένη; ἔγωγ’ οἶμαι.
μὴ τοίνυν ἐάσηθ’ ὑμᾶς αὐτοὺς ὑβρίζεσθαι μηδὲ τὴν πόλιν,
ἀλλὰ μνησθέντες ὅτι Εὔδημον τὸν Κυδαθηναιᾶ νόμον δόξαντα
θεῖναι οὐκ ἐπιτήδειον, οὐ πάλαι ἀλλ’ ἐπ’ Εὐάνδρου ἄρχοντος
ἀπεκτείνατε, καὶ Φίλιππον τὸν Φιλίππου τοῦ ναυκλήρου υἱὸν
μικροῦ μὲν ἀπεκτείνατε, χρημάτων δὲ πολλῶν αὐτοῦ ἐκείνου
ἀντιτιμωμένου παρ’ ὀλίγας ψήφους ἐτιμήσατε, ταύτην τὴν
ὀργὴν καὶ νῦν ἐπὶ τουτονὶ λάβετε, ἐκεῖνο πρὸς τούτοις
ἅπασιν ἐνθυμηθέντες, τί ποτ’ ἂν ἐπάθετε ὑπὸ τούτου αὐτοῦ,
εἰ οὗτος εἶς ὢν ἐπρέσβευεν ὑπὲρ ὑμῶν. οἶμαι γὰρ τοιοῦτον
οὐδὲν εἶναι ὅτου ἂν ἀπέσχετο. ὁρᾶτε δὲ τὴν διάνοιαν αὐ-
τοῦ· ὁ γὰρ νόμος ὃν ἐτόλμησε θεῖναι τὸν τρόπον αὐτοῦ
δείκνυσιν.

Βούλομαι δ’ ὑμῖν, ὦ ἄνδρες δικασταί, ἐν Λοκροῖς ὡς
νομοθετοῦσι διηγήσασθαι· οὐδὲν γὰρ χείρους ἔσεσθε παρά-
δειγμά τι ἀκηκοότες, ἄλλως τε καὶ ᾧ πόλις εὐνομουμένη
χρῆται. ἐκεῖ γὰρ οὕτως οἴονται δεῖν τοῖς πάλαι κειμένοις
χρῆσθαι νόμοις καὶ τὰ πάτρια περιστέλλειν καὶ μὴ πρὸς
τὰς βουλήσεις μηδὲ πρὸς τὰς διαδύσεις τῶν ἀδικημάτων
νομοθετεῖσθαι, ὥστ’ ἄν τις βούληται νόμον καινὸν τιθέναι,

4 κατὰ . . . νόμους secl. Dobree 6 διὰ secl. Dobree 9 ἔγωγ’]
ἐγὼ μὲν Α 15 ἐτιμήσατε S ε ἠτιμώσατε cett. 17 ὑπὸ τούτου
αὐτοῦ secl. Weil : αὐτοῦ om. F 18 ἐπρέσβευεν S vulg. ι ἐπρέσβευσεν
Α schol. p. 787, 12 τοιοῦτον οὐδὲν εἶναι S 2 οὐδὲν εἶναι τοιοῦτον Y O ε
οὐδὲν τοιοῦτον εἶναι al. 25 ἐκεῖ] ἐκεῖνοι F O 26 χρήσασθαι
S solus 27 διαδύσεις Α al. : διαλύσεις S FY O. cf. ξ 94 ἀδικη-

μάτων codd. ι ἀδικησάντων Sauppe, cs. xxiii 70 28 νομοθετεῖν Α Υ Ο
mimos-ru„ voL. 11. 17

[743]

137

138

Ι39

[744]

