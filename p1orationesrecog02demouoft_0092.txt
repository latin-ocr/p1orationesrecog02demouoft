[538]

75

[539]

ΔΗΜΟΣΘΕΝΟΎΣ [xm

πολλή μοι ἦν ἀνάγκη βαδίζειν χορηγοῦντι. καὶ ἐμαυτὸν
μέν γ’, ὦ ἄνδρες Ἀθηναῖοι, σωφρόνως, μᾶλλον δ’ εὐτυχῶς
οἶμαι βεβουλεῦσθαι, ἀνασχόμενον τότε καὶ οὐδὲν ἀνήκεστον
ἐξαχθέντα πρᾶξαι· τῷ δ’ Εὐαίωνι καὶ πᾶσιν, εἴ Τις αὐτῷ
βεβοήθηκεν ἀτιμαζόμενος, πολλὴν συγγνώμην ἔχω. δοκοῦσι
δέ μοι καὶ τῶν δικασάντων τότε πολλοί· ἀκούω γὰρ αὐτὸν
ἔγωγε μιᾷ μόνον ἁλῶναι ψήφῳ, καὶ ταῦτ’ οὔτε κλαύσαντ’
οὔτε δεηθέντα τῶν δικαστῶν οὐδενός, οὔτε φιλάνθρωπον οὔτε
μικρὸν οὔτε μέγ’ οὐδ’ ὁτιοῦν πρὸς τοὺς δικαστὰς ποιήσαντα.
θῶμεν τοίνυν οὑτωσί, τοὺς μὲν καταγνόντας αὐτοῦ μὴ ὅτι
ἠμύνατο, διὰ τοῦτο καταψηφίσασθαι, ἀλλ’ ὅτι τοῦτον τὸν
τρόπον ὥστε καὶ ἀποκτεῖναι, τοὺς δ’ ἀπογνόντας καὶ ταύτην
τὴν ὑπερβολὴν τῆς τιμωρίας τῷ γε τὸ σῶμ’ ὑβρισμένῳ δεδω-
κέναι. τί οὖνῑ ἐμοὶ τῷ τοσαύτῃ κεχρημένῳ προνοίᾳ τοῦ
μηδὲν ἀνήκεστον γενέσθαι, ὥστε μηδ’ ἀμύνασθαι, παρὰ
τοῦ τὴν τιμωρίαν ῶν πέπονθ’ ἀποδοθῆναι προσήκει; ἐγὼ
μὲν οἶμαι παρ’ ὑμῶν καὶ τῶν νόμων, καὶ παράδειγμά γε
πᾶσι γενέσθαι τοῖς ἄλλοις, ὅτι τοὺς ὑβρίζοντας ἅπαντας καὶ
τοὺς ἀσελγεῖς οὐκ αὐτὸν ἀμύνεσθαι μετὰ τῆς ὀργῆς, ἀλλ’ ἐφ’
ὑμᾶς ἄγειν δεῖ, ὡς βεβαιούντων ὑμῶν καὶ φυλαττόντων τὰς
ἐν τοῖς νόμοις τοῖς παθοῦσι βοηθείας.

Οἶμαι τοίνυν τινας ὑμῶν, ὦ ἄνδρες δικασταί, ποθεῖν
ἀκοῦσαι τὴν ἔχθραν, ἥτις ἦν ἡμῖν πρὸς ἀλλήλους· νομίζειν
γὰρ οὐδέν’ ἂν ἀνθρώπων οὕτως ἀσελγῶς καὶ βιαίως οὐδενὶ
τῶν πολιτῶν χρήσασθαι, μὴ μεγάλου τινὸς ὄντος ὃ αὐτῷ
προωφείλετο. βούλομαι δῖ] καὶ περὶ ταύτης ὑμῖν ἐξ ἀρχῆς
εἰπεῖν καὶ διηγήσασθαι, ἵν’ εἰδῆθ’ ὅτι καὶ τούτων ὀφείλων
δίκην φανήσεται. ἔσται δὲ βραχὺς περὶ αὐτῶν ὁ λόγος,
κᾶν ἄνωθεν ἄρχεσθαι δοκῶ. ἡνίκα τὰς δίκας ἔλαχον τῶν

3 οὐδὲνἾ, μηδὲν AF 5 ἀτιμαζόμενος SAF: ἀτιμαζομένῳ al.
6 αὐτὸν post μόνον Α 19 τῆς secl. Dobree 21 post τοῖς
νόμοις add. κατὰ τῶν ἀδικούντων vulg. : om. S Α βοηθείας] τιμωρίας Α

‘24 ἃν ante ἀνθρώπων om. S: post πολιτῶν add. Α F 28 λαβεῖν
post δίκην add. vulg: om. S solus βραχὺς περὶ αὐτῶν A: περὶ αὐτῶν

βραχὺς S vulg.

10

¹5

20

25

