10

20

xxv] KAT‘ ΑΡΙΣΤΟΓΕΙΤΟΝΟΣ Α

ἐκκλησίαις ὡς δέον στρεβλοῦν, λαβὼν ὁτιδήποτε, παρὼν ὅτ’
ἀφίετο, ἄφωνος ἐγένετο. τὴν κατὰ Δημοκλέους εἰσαγγελίαν
ἀνασείσας ποῖ ἕτρεψεν; ἄλλα μυρία, ὧν ἐμοὶ μὲν ἔργον
ἁπάντων μνησθῆναι, σὺ δ’ εὗ οἶδ’ ὅτι καὶ τὰ ἀντίγραφ’ αὐτῶν
ἔχεις, ἐργολαβῶν αὐτῷ. τίς οὖν ὁ τὸν τοιοῦτον σώσων ἢ
πονηρὸς ἢ χρηστός; ἢ διὰ τί; τῶν μὲν γὰρ ὁμοίων προδότης,
τῶν δὲ χρηστῶν ἐχθρὸς ἐκ φύσεως καὶ γένους· πλὴν εἰ
συκοφάντου τις καὶ πονηροῦ σπέρμα καὶ ῥίζαν, ὡσπερανεὶ
γεωργός, οἴεται δεῖν ὑπάρχειν τῇ πόλει. τοῦτο δ’ οὐ καλόν,
ὦ ἄνδρες Ἀθηναῖοι, νομίζω δὲ μὰ τοὺς θεοὺς οὐδ’ ὅσιον· οὐδὲ
γὰρ τοὺς προγόνους ὑπολαμβάνω τὰ δικαστήρια ταῦθ’ ὑμῖν
οἰκοδομῆσαι, ἵνα τοὺς τοιούτους ἐν αὐτοῖς μοσχεύητε, ἀλλὰ
τούναντίον ἵν’ ἀνείργητε καὶ κολάζητε καὶ μηδεὶς ζηλοῖ μηδ’
ἐπιθυμῇ κακίας.

Δυσκατάπαυστον δέ τι κινδυνεύει πρᾶγμ’ εἶναι πονηρία.
ὅπου γὰρ Ἀριστογείτων ἐπὶ τοῖς ὡμολογημένοις ἀδικήμασι
κρίνεται καὶ οὐκ ἀπόλωλε πάλαι, τί χρὴ ποιεῖνῆ λέγειν,· ὃς
εἰς τοῦθ’ ἥκει πονηρίας ὥστ’ ἐνδεδειγμένος ἤδη βοῶν, συκο-
φαντῶν, ἀπειλῶν οὐκ ἐπαύετο, οἷς μὲν ὑμεῖς τὰ μέγιστ’
ἐνεχειρίζετε στρατηγοῖς, ὅτι αὐτῷ ἀργύριον αἰτοῦντι οὐκ
ἔδοσαν, οὐδὲ τῶν κοπρώνων ἂν ἐπιστάτας ἑλέσθαι φάσκων,
οὐκ ἐκείνους ὑβρίζων, οὔ (ἐκείνοις μὲν γὰρ ἐξῆν μικρὸν
ἀργύριον δοῦσι τούτῳ μὴ ἀκούειν ταῦτα), ἀλλὰ τὴν ὑμετέραν
χειροτονίαν προπηλακίζων καὶ τῆς αὑτοῦ πονηρίας ἐπίδειξιν

’ ποιούμενος, τὰς δὲ κληρωτὰς ἀρχὰς σπαράττων, αἰτῶν,

εἰσπράττων ἀργύριον, τί κακὸν οὐ παρέχων,· τὰ τελευταῖα
δὲ ταυτὶ πάντας εἰς ταραχὴν καὶ στάσιν ἐμβάλλειν ζητήσας,
γράμματ’ ἐκτιθεὶς ψευδῆ, ὅλως δ’ ἐπὶ τῷ πάντων κακῷ
πεφυκώς, καὶ πρόδηλος ὢν ὅτι τοιοῦτός ἐστι τῷ βίῳ.

4 emm) post ἁπάντων add. S Y soli εὖ om. A F 7 ἐστι’
post γένους add. vulg. z om. S solus 8 ὥσπερ F 12 αὐτοῖς
vulg. : τούτοις S solus 20 ἐνεχειρίζετε Υ Ο : ἐνεχειρίζεται S :
ἐγγειρίζετε Α F 20-21 ὅτι . . . ἔδοσαν secl. Weil 25 αἰτῶν
om. A 26 κακῶν F, cf. xviii 48, xix 201 27 ἐμβάλλειν
S Y O z ἐμβαλεῖν cett„ cf. xxiv 103

[784]

49

50

