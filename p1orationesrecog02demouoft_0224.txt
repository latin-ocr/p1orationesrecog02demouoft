[686]

199

[687]

ΔΗΜΟΣΘΕΝΟΎΣ [xxm

οὐδενὸς ἀπεστέρησαν ἑαυτούς, οὐδ’ ἔστιν οὐδεὶς ὅστις ἂν
εἴποι τὴν ἐν Σαλαμῖνι ναυμαχίαιν Θεμιστοκλέους, ἀλλ’
Ἀθηναίων, οὐδὲ τὴν Μαραθῶνι μάχην Μιλτιάδου, ἀλλὰ
τῆς πόλεως. νῦν δ’, ὦ ἄνδρες Ἀθηναῖοι, πολλοὶ τοῦτο
λέγουσιν, ὡς Κέρκυραν εῖλε Τιμόθεος καὶ τὴν μόραν κατέ-
κοψεν Ἰφικράτης καὶ τὴν περὶ Νάξον ἐνίκα ναυμαχίαν
Χαβρίας· δοκεῖτε γὰρ αὐτοὶ τῶν ἔργων τούτων παραχωρεῖν

⁷

τῶν τιμῶν ταῖς ὑπερβολαῖς αῖς δεδώκατ ἐπ’ αὐτοῖς ἑκάστῳ
τούτων. τὰς μὲν δὴ πολιτικὰς δωρειὰς οὕτως ἐκεῖνοί τε καλῶς
καὶ λυσιτελούντως αὑτοῖς ἐδίδοσαν καὶ ἡμεῖς οὐκ ὀρθῶς· τὰς
δὲ τῶν ξένων πῶς; ἐκεῖνοι Μένωνι τῷ Φαρσαλίῳ δώδεκα
μὲν τάλαντ’ ἀργυρίου δόντι πρὸς τὸν ἐπ’ Ἠιόνι τῇ πρὸς
Ἀμφιπόλει πόλεμον, τριακοσίοις δ’ ἱππεῦσι πενέσταις ἰδίοις
βοηθήσαντι, οὐκ ἐψηφίσαντο, αὐτὸν ἄν τις ἀποκτείνῃ, ἀγώ-
γιμον εῖναι, ἀλλὰ πολιτείαν ἔδοσαν καὶ ταύτην ἱκανὴν
ὑπελάμβανον εῖναι την τιμήν. καὶ πάλιν Περδίκκᾳ τῷ
κατὰ τὴν τοῦ βαρβάρου ποτ’ ἐπιστρατείαν βασιλεύοντι
Μακεδονίας, τοὺς ἀναχωροῦντας ἐκ Πλαταιῶν τῶν βαρβάρων
διαφθείραντι καὶ τέλειον τάτύχημα ποιήσαντι τῷ βασιλεῖ,
οὐκ ἐψηφίσαντ’ ἀγώγιμον, ἄν τις ἀποκτείνῃ Περδίκκαν, ᾧ
βασιλεὺς ἐχθρὸς δι’ ἡμᾶς ἀπεδέδεικτο, ἀλλὰ πολιτείαν ἔδωκαν
μόνον. καὶ γάρ τοι τότε μὲν οὕτω τίμιον ἦν πᾶσιν ἀνθρώ-
ποις τὸ γενέσθαι πολίταις παρ’ ὑμῖν ὥσθ’ ὑπὲρ τοῦ τυχεῖν
τούτου τηλικαῦθ’ ὑμᾶς ἀγάθ’ ἤθελον ποιεῖν, νῦν δ’ οὕτως

ἄτιμον ὥστε τῶν τετυχηκότων πολλοὶ πλείω κακὰ τῶν ζ

φανερῶς ἐχθρῶν εἰσιν ὑμᾶς εἰργασμένοι. οὐ μόνον δ’ αὕτη
τῆς πόλεως ἡ δωρειὰ προπεπηλάκισται καὶ φαύλη γέγονεν,

1 ἀπέστησαν αὐτοῖς Cobet 6 ναυμαχίαν ἐνίκα F et xiii 22 S Α
8 τῶν τιμῶν ταῖς ὑπερβολαῖς om. S¹ αἷς hic omnes et xiii 22 S ι ἃς
xiii 22 vulg. 9 δωρεὰς post πολιτικὰς add. vulg. hic et xiii 23
omnes: om. S 10 ἐδίδοσαν del. Blass coll. xiii 23 13 διακοσίοις
xiii 23 14 ἄν τις αὐτὸν A: αὐτὸν suspectat weil 16 ὑπε-
λάμβανονῙ ἐνόμιζον S γρ. 20 εἶναι post ἀγώγιμον add. A: om. S F
ΥΟ, cf. ξ 217 21 ὁ Περσῶν post Βασιλεὺς add. S vulg. z om. Β
’.23 πολίταις S F Y 0 t πολίτας Α 26 εἰσὶν ὑμᾶς S aL: ἡμᾶς εἰσὶν
Α 2 ὑμᾶς εἰσὶν F: sort. εἰσὶν BlaSS

10

Ῑ5

20

