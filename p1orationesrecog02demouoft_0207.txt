5

10

20

xxm] KAT' ΑΡΙΣΤΟΚΡΑΤΟΎΣ

ὄτι πρῶτον μὲν πολίτης γέγον’ ἄνθρωπος, εἶτα πάλιν χρυσοῖς
στεφάνοις ὡς εὐεργέτης ἐστεφάνωται, θαυμάζειν ἐπελήλυθεν
εἰ τὰ τηλικαῦθ’ οὕτως ἐξηπάτησθε ῥᾳδίως. εὖ τοίνυν ἴστ’,
ὦ ἄνδρες Ἀθηναῖοι, ὅτι ἐξηπάτησθε. καὶ δι’ ἆ γ’ εἰκότως
τοῦτο πεπόνθατε, ἐγὼ πρὸς ὑμᾶς φράσω. ὅτι, ὦ ἄνδρες
Ἀθηναῖοι, πολλὰ γιγνώσκοντες ὀρθῶς ὑμεῖς οὐ διὰ τέλους
αὐτοῖς χρῆσθε. οῖον τί λέγω; εἴ τις ὑμᾶς ἔροιτο τί πονηρό-
τατον νομίζετε τῶν ἐν τῇ πόλει πάντων ἐθνῶν, οὔτε τοὺς
γεωργοὺς οὔτε τοὺς ἐμπόρους οὔτε τοὺς ἐκ τῶν ἀργυρείων
οὔτε τῶν τοιούτων οὐδὲν ἂν εἴποιτε, ἀλλ’ εἰ τοὺς ἐπὶ μισθῷ
λέγειν καὶ γράφειν εἰωθότας εἴποι τις, εὖ οἶδ’ ὅτι συμφήσαιτ’
ἂν ἅπαντες. μέχρι μὲν δὴ τούτου καλῶς ἐγνώκατε, ἔπειτ’
οὐκέτ’ ὀρθῶς τὸ λοιπόν. οὓς γὰρ αὐτοὶ πονηροτάτους νομί-
ζετε πάντων, τούτοις περὶ τοῦ ποῖόν τιν’ ἕκαστον χρὴ
νομίζειν πεπιστεύκατε· οἱ δ’ ὃν ἂν αὑτοῖς λυσιτελῇ, καὶ
χρηστὸν καὶ πονηρὸν εἶναι’ φασιν, οὐχ ὃν ἂν ᾗ δίκαιον καὶ
ἀληθές. ὅπερ πεποιήκασι τὸν Χαρίδημον τοῦτον οἱ ῥήτορες
πάντα τὸν χρόνον, ὡς καὶ ὑμεῖς ὁμολογήσετε, ἐπειδᾶν
ἀκούσητέ μου τὰ πεπραγμέν’ αὐτῷ.

‘'Oa-a μὲν δὴ στρατιώτης ὢν ἐν σφενδονήτου καὶ ψιλοῦ
μέρει τὸ ἀπ’ ἀρχῆς ἐναντί’ ἐστράτευται τῇ πόλει, οὐ τίθημ’
ἐν ἀδικήματος μέρει, οὐδ’ ὅτι λῃστικόν ποτε πλοῖον ἔχων
ἐλῄζετο τοὺς ὑμετέρους συμμάχους, ἀλλ’ ἐῶ ταῦτα. διὰ τί;
ὅτι, ὦ ἄνδρες Ἀθηναῖοι, αἱ ἀναγκαῖαι χρεῖαι τοὺς τοῦ τί
πρακτέον ἢ μὴ λογισμοὺς ἀναιροῦσιν ἅπαντας, ὥστ’ οὐ πάνυ
ταῦτ’ ἀκριβολογεῖσθαι δεῖ τὸν δικαίως ἐξετάζοντα. ἀλλ’ ὅθεν
ἀρξάμενος ξεναγῶν ἤδη καί τινων ἄρχων στρατιωτῶν κακῶς
ὑμᾶς ἐποίει, ταῦτ’ ἀκούσατέ μου. οὗτος ἓν μὲν ἁπάντων
πρῶτον, μισθωθεὶς ὑπ’ Ἰφικράτους καὶ πλεῖν ἢ τρί’ ἔτη

1 ἅνθρωπος Bekker: ἅνθρωπος codd. 4 ἅ γ’] ἅττ’ Cobet
5 φράσω πρὸς ὑμᾶς Α 7 ἔροιτο ὑμᾶς Α 8 ἐθνῶν codd. et
Harpocr. s. v. ἔθνος : ἔθνος Cobet 9 γεωργοῦντας Α 13 αὐτοὶ

vulg. τ om. S¹ t ὑμεις αυτοὶ S corr. m. ant. z αὖ Y O: αὐτοὺς Dobrec

15 καὶ πονηρὸν καὶ χρηστὸν Α 21 μέρει] τάξει Cobet 29 πλεῖν
Dindors: πλεῖον vulg.. cs. ᾗ 110

[668]

146

147

148

[669]

149

