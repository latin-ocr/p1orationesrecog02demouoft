5

10

15

20

25

30

xxm] KAT’ ΑΡΙΣΤΟΚΡΑΤΟΎΣ

σῶς εἶναι, οὐχ ὅπως ἀποδώσει χάριν ἐσπούδασεν αὐτῷ καὶ
πρὸς ὑμᾶς δι’ ἐκείνου τι φιλάνθρωπον ἔπραξεν, ἵνα συγ-
γνώμης ἐπὶ τοῖς πεπραγμένοις τύχῃ, ἀλλὰ πᾶν τούναντίον
ἠξίου μὲν αὐτὸν συμπολιορκεῖν τὰ λοιπὰ τῶν ὑμετέρων
χωρίων, οὐκ ἐθέλοντος δ’ ἐκείνου, λαβὼν αὐτὸς τήν τε
βαρβαρικὴν δύναμιν καὶ τὴν ὑπ’ ἐκείνου συνειλεγμένην,
καὶ τὸν Χαρίδημον τοῦτον προσμισθωσάμενος, προσέβαλλε
τοῖς ὑμετέροις χωρίοις, καὶ εἰς τοῦτο κατέστησε τὸν Ἰφι-
κράτην ἀπορίας, ὥστ’ ἀπελθόντ’ εἷς ’Ἄντισσαν οἰκεῖν καὶ
πάλιν εἰς Δρῦν, ἡγούμενον ὡς μὲν ὑμᾶς οὐχὶ καλῶς ἔχειν
ἐλθεῖν, οὓς ὑστέρους ἐπεποίητο τοῦ Θρᾳκὸς καὶ τοῦ βαρ-
βάρου, παρ’ ἐκείνῳ δ’ οὐκ ἀσφαλὲς εἶναι μένειν, ὃν οὕτως
ὀλιγωροῦνθ’ ἑώρα τῆς ἑαυτοῦ σωτηρίας. ἂν οὖν, ὦ ἄνδρες
Ἀθηναῖοι, καὶ Κερσοβλέπτης ἐκ τῆς τῷ Χαριδήμῳ νῦν ἀδείας
κατασκευαζομένης αὐξηθεὶς ὀλιγωρῇ μὲν ἐκείνου, νεωτερίζῃ
δέ τι καὶ κινῇ πρὸς ὑμᾶς, ἐξαρκεῖ τοῦθ’ ὑμῖν, ἐὰν Χαρίδημος
ἐξαπατηθῇ, τὸν Θρᾷκ’ ἰσχυρὸν ἐφ’ ὑμᾶς αὐτοὺς κατεσκευα-
κέναι; ἐγὼ μὲν οὐκ ἀξιῶ. καὶ γὰρ ἐκεῖνο νομίζω δίκαιον,
εἰ μὲν αἰσθάνεται ταῦτα καὶ προορᾷ Χαρίδημος, εἶθ’ ὅπως
τοιούτων ψηφισμάτων τεύξεται διαπράττεται, ὡς ἐπιβου-
λεύοντι μὴ ἐπιτρέπειν αὐτῷ, εἰ δὲ λέληθεν αὐτόν, ὅσῳ
μᾶλλον εὔνουν τις αὐτὸν ὑπείληφεν εἶναι, τοσούτῳ μᾶλλον
προϊδέσθαι καὶ ὑπὲρ αὑτοῦ καὶ ὑπὲρ ἐκείνου. ἔστι γὰρ
φίλων ἀγαθῶν οὐ τὰ τοιαῦτα χαρίζεσθαι τοῖς εὔνοις, ἐξ ὧν
κάκείνοις καὶ σφίσιν αὐτοῖς ἔσται τις βλάβη, ἀλλ’ ὃ μὲν
ἂν μέλλῃ συνοίσειν ἀμφοῖν, συμπράττειν, ὃ δ’ ἂν αὐτὸς
ἄμεινον ἐκείνου προορᾷ, πρὸς τὸ καλῶς ἔχον τίθεσθαι καὶ
μὴ τὴν ἤδη χάριν τοῦ μετὰ ταῦτα χρόνου παντὸς περὶ
πλείονος ἡγεῖσθαι. οὐ τοίνυν οὐδ’ ἐκεῖνο λογιζόμενος δύ-
ναμαι κατιδεῖν, ὡς, εἰ καὶ βάρβαρος καὶ ἄπιστος ὁ Κερσο-
βλέπτης, ὅμως προνοηθείη γ’ ἂν μὴ τὰ τηλικαῦτ’ ἀδικῆσαι

1 comma post αὐτῷ delevi καὶ codd.: οὐδὲ coni. Reiske

7 προσέβαλλε post ὑμετέροις Α 11 alterum τοῦ secl. Cobet, sed
cf. ξ 150, xix 280

[663]

132

[664]

133

134

135

